<p>Sono un appassionato di <i>hacking</i>, da non confondere con la pirateria informatica. È difficile dare una definizione di <i>hacking</i> e infatti ne esistono molteplici: io definisco l'<i>hacking</i> come la pratica di studiare a fondo un sistema in modo da sfruttarlo in maniera inaspettata. Si noti che questa definizione include non solo il contesto informatico, ma anche il contesto sociale, e in effetti esistono molti studi in materia di <i>hacking</i> sociale. Si noti altresì che la mia definizione è indipendente dalle intenzioni dell'<i>hacker</i>: può applicarsi al caso di un pirata informatico, così come al caso di un <i>bug bounty hunter</i>, di un ricercatore di sicurezza informatica o di un giocatore di piattaforme online sul tema dell'<i>hacking</i>.</p>
<p>Mi definisco un <b><i>hacker</i> ludico</b>, in quanto al momento la mia principale attività nel campo consiste nel giocare sulle note piattaforme <i>TryHackMe</i> e <i>Hack The Box</i>. Al di là di ciò, mi piace leggere articoli e guardare video per istruirmi e migliorare le mie conoscenze e capacità e quando posso cerco di <b>dare il mio contributo alla ricerca</b> (si veda ad esempio questa <a href="https://github.com/LiveOverflow/security-research/pull/3"><i>pull request</i></a> su GitHub).</p>
<p>Pur essendo ancora piuttosto nuovo nel settore, ho già partecipato ad alcune gare (<i>Capture the flag</i>) con buoni risultati.</p>
<h2>Risorse:</h2>
<ul>
	<li>Il mio <a href="https://tryhackme.com/p/salvadore">profilo</a> su <b><i>TryHackMe</i></b>, dove detengo il rango <b>rango <i>GURU</i></b> e vanto il <b>badge dei 180 giorni di <i>hacking</i> continuativo e sto conquistando anche quello dei 365 giorni</b>.</li>
	<li>Il mio <a href="https://app.hackthebox.com/profile/855831">profilo</a> su <b><i>Hack The Box</i></b>, dove detengo il <b>rango <i>Hacker</i></b>.</li>
	<li>I miei <b><a href="ctf-certificates.html">certificati di partecipazione</a></b> ad eventi e gare di <i>hacking</i>, comprensivi dei risultati ottenuti.</li>
	<li>Le mie <b><a href="writeups.html">soluzioni</a></b> ad alcune sfide completate, disponibili solo in lingua inglese giacché per il tema trattato l'inglese è comunque un prerequisto per una lettura proficua.</li>
</ul>
